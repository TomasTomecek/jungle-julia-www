---
title: "Zimní omeletka"
date: 2021-03-19T10:27:42+01:00
draft: false
tags: ["breakfast", "recipe"]
author: Tomáš
cover:
    image: /winter-omelette/real-cover.jpg
---

Toto je naše oblíbená snídaně - veganská omeletka. 
Nejlepší na tomto jídle je, že můžete měnit suroviny a koření podle toho co máte rádi anebo máte právě doma. 
My jsme využili zeleninu, kterou jsme zrovna měli v naší lednici.

![Je to hotovo!](/image/winter-omelette/cover.png)

<!--more-->

## Suroviny

0. Olej na orestování zeleninky

1. Cibule

2. Bílá ředkev

3. Paprika

4. Červené zelí

5. [Smažky](https://www.sellka.cz/index.php/produkt/smazky/) (sojové smažené kousky připomínající slaninu) - dali jsme pro zpestření, protože jsme je právě měli doma :)

6. Cuketa

7. Žampion portobelo

8. Koření
   * [Uzená paprika](https://gosumitup.com/health-benefits-of-paprika-hot-sweet-smoked-paprika)
   * Bazalka
   * Provensálské koření
   * [Mletý římský kmín](https://en.wikipedia.org/wiki/Cumin)
   * [Černá himalájská sůl](https://en.wikipedia.org/wiki/Kala_namak)

9. Arašídy

10. [Hraška](https://hraska.cz/) (hrachová mouka, nahradí vejce)

11. Bílý sezam

12. Chia semínka

Možná jste si všimli, že neuvádím nikde množství - toto je můj styl vaření, nic nevážím. :) 


## Jdeme na to!

![Krájení ředkve a papriky na malé kostky](/image/winter-omelette/turnip-and-pepper.jpg)

1. Nahřejeme pánev a přidáme oblíbený olej (v našem případě rýžový - je vhodný na smažení). 

2. Postupně přidáváme všechnu zeleninu (1-7). Možná budete chtít opéct cibuli trošku dopředu.

3. Jakmile zelenina trochu změkne, pěkně jídlo okořeníme!

4. Po chvilce přidáme arašídy a ještě chvíli opékáme.

5. Když jsme spokojení s tím, jak je zelenina měkká, přidáme hrašku rozmíchanou v trošce vody, tak aby měla konzistenci podobnou rozmíchanému vajíčku.

6. Všechno dobře promícháme.

7. Když se vše hezky spojí a jsme spokojení s výsledkem, vaření je u konce. Povrch posypeme bílým sezamem a chia semínky.

![](/winter-omelette/ready-to-eat.png)

Dobrou chuť!
